# -*- mode: mandoku-view; -*-
#+TITLE: 箋註評點李長吉歌詩
#+DATE: 2015-08-24 23:48:07.657385
#+PROPERTY: ID KR4c0062
#+PROPERTY: BASEEDITION WYG    
#+PROPERTY: JUAN 外集
<pb:KR4c0062_WYG_005-1a>¶
欽定四庫全書¶
　箋註評㸃李長吉歌詩外集¶
　　　　　　　　　　　　宋　呉正子　註¶
　　　　　　　　　　　　　　劉辰翁　評¶
　　(京師本無後巻有後巻者鮑本也嘗聞薛常州士/龍言長吉詩蜀本㑹稽姚氏本皆二百一十九篇)¶
　　(宣城本二百四十二篇蜀本不知所從來姚氏本/出秘閣而宣城本則自賀鑄方囘也宣城多羡詩)¶
　　(十九蜀與姚少亡詩四而姚本善之尤以余校之/薛之言諒矣今余用京鮑二本訓註而二本四巻)¶
　　(終皆二百一十九篇與姚蜀本同薛謂宣城本二/百四十有二首葢多余本二十有三耳今鮑本二)¶
<pb:KR4c0062_WYG_005-1b>¶
　　(巻共二十有三篇適與宣本所多之數合是鮑本/即宣本也第内一篇白門前者即與第四巻上之)¶
　　(囘重文如此則實有二百四十有二矣然觀此巻/所作名是後人模倣之為詞意往往儇淺真長吉)¶
　　(筆者無㡬余不敢盡削/姑去其重出者一篇云)¶
　南園¶
　　(鮑欽正云此篇/第一巻所脫)¶
方領蕙帶折角巾杜若已老蘭苕春南山削秀藍玉合¶
小雨歸去飛涼雲熟杏暖香棃葉老草梢竹色鎻池㾗¶
鄭公鄉老開酒樽坐泛楚奏吟招魂¶
<pb:KR4c0062_WYG_005-2a>¶
　(草梢竹色鎻池㾗一作草蒲竹柵鎻池漘奏孔融告/髙宻縣為鄭𤣥特立一鄉號鄭公鄉  楚  一作楚)¶
　(酒楚詞有招/魂及大招篇)¶
　假龍吟歌¶
石軋銅杯吟詠枯瘁蒼鷹擺血白鳳下肺桂子自落雲¶
弄車葢木死沙崩惡溪島阿母得仙今不老窞中跳汰¶
截清涎隈壖卧水埋金爪崖磴蒼苔弔石髮江君掩帳¶
篔簹折蓮花去國一千年雨後聞腥猶帶鐵(多不/可讀)¶
　(蒼鷹一作蒼鸞老杜鷹詩毛血酒平蕪愚魏文帝詩/云西北有浮雲停停如車葢  柳子厚  溪對州有)¶
<pb:KR4c0062_WYG_005-2b>¶
　(水其名曰惡溪註蒼苔一作蒼蒼長石髮水苔也振/呉都賦有篔簹  云竹名生水邊  數丈  郭元)¶
　(寳劒篇云琉璃/玉匣吐蓮花)¶
　感諷六首¶
　　(鮑註云此六首/第二巻所脫)¶
　　其一¶
人間春蕩蕩帳暖香揚揚飛光染幽紅誇嬌來洞房舞¶
席泥金蛇桐竹羅花牀眼逐春瞑醉粉隨淚色黄王子¶
下馬來曲沼鳴鴛鴦焉知腸車轉一夕巡九方¶
<pb:KR4c0062_WYG_005-3a>¶
　(古悲歌云心思不/能言腸中車輪轉)¶
　　其二¶
苦風吹朔寒沙驚秦木折舞影逐空天畫鼔餘清節蜀¶
書秋信斷黒水朝波咽嬌魂從迴風死處懸鄉月¶
　　其三¶
雜雜胡馬塵森森邊士㦸天教胡馬戰曉雲皆血色婦¶
人攜漢卒箭箙囊巾幗不慙金印重踉蹡腰鞬力恂恂¶
鄉門老昨夜試鋒鏑走馬遣書勲誰能分粉墨¶
<pb:KR4c0062_WYG_005-3b>¶
　(諸葛公遺司馬懿巾幗/婦人服幗婦人䘮冠也)¶
　　其四¶
青門放彈去馬色連空郊何年帝家物玉裝鞍上揺去¶
去走犬歸來來坐烹羔千金不了饌狢肉稱盤臊試問¶
誰家子乃老能佩刀西山白葢下賢雋寒蕭蕭¶
　(青門一作青郭一作青馬青門長安城門也千來來/字出東方朔傳  陳思王製駝蹄羮一甌費  金號)¶
　(七寳羮白乃老一作乃云江爾雅云白葢謂之苫蹕/云白葢  茅苫也郭璞云  東呼葢為苫左傳乃祖)¶
　(吾離披/苫葢)¶
<pb:KR4c0062_WYG_005-4a>¶
　　其五¶
曉菊泫塞露似悲團扇風秋涼經漢殿班子泣衰紅本¶
無辭輦意豈見入空宫腰衱佩珠斷灰蝶生隂松¶
　(班婕妤悲歌云新製齊紈素皎潔如霜雪裁為合歡/扇團團似明月出入君懐袖揺動微風發常恐秋節)¶
　(至涼風奪炎熱棄捐篋笥中恩情中道絶衣杜詩/珠壓腰衱穏稱身爾雅云衱謂之裾註云  後)¶
　　其六¶
蝶飛紅粉臺栁掃吹笙道十日懸户庭九秋無衰草調¶
歌送風轉杯池白魚小水宴截香腴菱科映青罩䒠蒙¶
<pb:KR4c0062_WYG_005-4b>¶
梨花滿春昏弄長嘯唯愁苦花落不悟世衰到撫舊唯¶
銷魂南山坐悲峭¶
　(衰草一作素草䒠䝉一作䒠茸/  長嘯一作笑銷魂一作傷魂)¶
　莫愁曲¶
　　(樂府解題云莫愁石城女善歌謡又古樂府/河中之水曲云洛陽女兒名莫愁與此不同)¶
草生龍坡下鴉噪城堞頭何人此城裏城角栽石榴青¶
絲繫五馬黄金絡雙牛白魚駕蓮船夜作十里逰歸來¶
無人識暗上沈香樓羅牀倚瑶瑟殘月傾簾鈎今日槿¶
<pb:KR4c0062_WYG_005-5a>¶
花落明朝桐樹秋莫負生平意何名何莫愁¶
　(陶隠居不仕梁武屢招之唯畫兩牛一放水草間一/金籠頭人以杖撃之  陳後主起臨春結綺望僊三)¶
　(閣其牕牖壁帶懸眉欄檻皆以沈香為之微風/起則香聞數里  槿亦名舜其花朝生暮落)¶
　夜來樂¶
　　(此篇疑歩驟長吉/者刻畫而陋俗)¶
紅羅複帳金塗蘇花燈九枝懸鯉魚麗人映月開銅鋪¶
春水滴酒猩猩沽重一箧香十株赤金𤓰子兼雜麩五¶
色絲封青玉鳬阿侯此笑千萬餘南軒漢轉簾影踈桐林啞¶
<pb:KR4c0062_WYG_005-5b>¶
啞挾子烏劒崖鞭節青石珠白騧吹湍凝霜鬚漏長送¶
珮承明廬倡樓嵯峨明月孤續客下馬故客去緑蟬秀¶
黛重拂梳¶
　(蘇流蘇也傳西京雜記云漢髙入咸陽有青玉五枝/燈漢武内  有九光之燈鯉魚刻節也如螭盤属)¶
　(管子云黄金百鎰為一篋五唐南詔傳麗水多麩金/蜀郪江亦出麩金  五絲  色絲也  青鳬錢也)¶
　(阿侯註見緑水詞府華陽志廣陽縣/出青珠  太白樂  有白鼻騧篇)¶
　嘲雪¶
昨日發蔥嶺今朝下蘭渚喜從千里來亂笑含春語龍¶
<pb:KR4c0062_WYG_005-6a>¶
沙溼漢旗鳳扇迎秦素久別遼城鶴毛衣已應故¶
　(西域傳蔥嶺髙大上生蔥蘭蘭/渚山隂縣有蒲渚渚上即  亭)¶
　春懐引¶
芳溪宻影成花洞栁結濃煙花帶重蟾蜍碾玉挂明弓¶
捍撥裝金阿仙鳳寳枕誰云選春夢鈿合碧寒龍腦凍¶
阿侯繫錦覔周郎憑仗東風好相送¶
　(濃煙一作濃隂花一作香以捍撥决拾也决者包右/拇指以鉤絃拾者韝左臂  利絃  寳枕誰云選春)¶
　(夢此等句俗甚似非長吉少楊妃外傳上賜妃金釵/鈿合瑞龍腦  周瑜傳瑜  精音樂其有缺誤瑜必)¶
<pb:KR4c0062_WYG_005-6b>¶
　(知之知之必顧故時人/謡曰曲有誤周郎顧)¶
　白虎行¶
火烏日暗崩騰雲秦皇虎視蒼生羣燒書滅國無暇日¶
鑄劒佩玦惟將軍玉壇設醮思冲天一世二世當萬年¶
燒丹未得不死藥拏舟海上尋神仙鯨魚張鬛海波沸¶
耕人半作征人鬼雄豪氣猛如熖煙無人為决天河水¶
誰最苦兮誰最苦報人義士深相許漸離撃筑荆卿歌¶
荆卿把酒燕丹語(可/念)劒如霜兮膽如鐵出燕城兮望秦¶
<pb:KR4c0062_WYG_005-7a>¶
月天授秦封祚未移衮龍衣㸃荆卿血朱旗卓地白蛇¶
死漢皇知是真天子¶
　(白蛇一作白虎非是長如此篇/及後嘲少年顯然非  吉之筆)¶
　有所思¶
　　(樂府有鼓瑟有所/思春旦有所思)¶
去年陌上歌離曲今日君書逺遊蜀簾外花開二月風¶
臺前淚滴千行竹琴心與妾腸此夜斷還續想君白馬¶
懸雕弓世間何處無春風君心未肯鎮如石妾顔不久¶
<pb:KR4c0062_WYG_005-7b>¶
如花紅夜長髙碧横長河河上無梁空白波西風未起¶
悲龍梭年年織素攅雙蛾江上迢遞無休絶涙眼看燈¶
乍明滅自從孤館深鎖牕桂花㡬度圎還缺鴉鴉向曉¶
鳴森木風過池塘響叢玉白日蕭條夢不成城南更問¶
仙人卜(清/嫩)¶
　(司馬相如以琴心挑文君網古樂府我欲渡河河無/梁  陶侃少時漁於河澤  得一織梭以挂於壁有)¶
　(頃雷雨化為龍而去/深鎖牕一作鎖深牕)¶
　嘲少年¶
<pb:KR4c0062_WYG_005-8a>¶
　　(一作刺/少年)¶
青驄馬肥金鞍光龍腦入縷羅衫香美人狹坐飛瓊觴¶
貧人喚云天上郎別起髙樓臨碧篠絲曵紅鱗出深沼¶
有時半醉百花前背把金丸落飛鳥自說生來未為客¶
一身美妾過三百豈知劚地種苖家官稅頻催勿人織¶
長得積玉誇豪毅毎揖閒人多意氣生來不讀半行書¶
只把黄金買身貴少年安得長少年海波尚變為桑田¶
榮枯遞傳急如箭天公不肯於公偏莫道韶華鎮長在¶
<pb:KR4c0062_WYG_005-8b>¶
髮白靣皺専相待¶
　(西京賦促中堂之狹坐羽觴行而無筭少太白詩突/如流星過金九落飛鳥  少年安得長  年以下淺)¶
　(易之/甚)¶
　髙平縣東私路¶
侵侵槲葉香木花滯寒雨今夕山上秋永謝無人處石¶
蹊逺荒澁棠實懸辛苦古者定幽尋呼君作私路¶
　(髙平今在濟州曰檞木亦名曰/橡亦曰櫟其實  橡斗曰皂斗)¶
　神仙曲¶
<pb:KR4c0062_WYG_005-9a>¶
碧峰海靣藏靈書上帝揀作神仙居清明笑語聞空虚¶
鬭乗巨浪騎鯨魚春羅書字邀王母共宴紅樓最深處¶
鶴羽衝風過海遲不如却使青龍去猶疑王母不相許¶
垂露娃鬟更傳語¶
　(此篇亦非長吉辭/意亦淺俗不類)¶
　龍夜吟¶
鬈髮胡兒眼睛緑髙樓夜静吹横竹一聲似向天上來¶
月下美人望鄉哭直排七㸃星藏指暗合清風調宫徵¶
<pb:KR4c0062_WYG_005-9b>¶
蜀道秋深雲滿林湘江半夜龍驚起玉堂美人邊塞情¶
碧牕皓月愁中聽寒碪能搗百尺練粉淚凝珠滴紅線¶
胡兒莫作隴頭吟隔牕暗結愁人心¶
　崑崙使者¶
崑崙使者無消息茂陵煙樹生愁色金盤玉露自淋漓¶
元氣茫茫收不得(甚有/風刺)麒麟背上石文裂虬龍鱗下紅¶
枝折何處偏傷萬國心中天夜久髙明月(也好此其/悲茂陵者)¶
　(茂陵武帝陵元氣茫茫收不得求仙不成也/雜記云五柞宫有石麒麟三枚髙一丈三尺)　(西京/廣雅)¶
<pb:KR4c0062_WYG_005-10a>¶
　(云有角曰虬龍無角曰螭龍南越志/云螭龍有赤帶如錦文即紅枝也)¶
　漢唐姬飲酒歌¶
　　(唐姬後漢𢎞農王妃也王既即帝位董卓廢之後/山東義兵起乃置王於閣上使郎中令李儒酖之)¶
　　(王不肯飲強逼之不得已廼與唐姬及宫人飲宴/別酒行王悲歌曰天道易兮我何艱棄萬乗兮退)¶
　　(守藩逆臣見迫兮命不延誓將去汝兮適幽𤣥因/令唐姬起舞姬折袖歌曰皇天崩兮后土頽身為)¶
　　(帝兮命夭摧死生異路兮從此乖奈何㷀獨兮心/中哀因泣下嗚咽坐者嘘唏王遂死姬潁川人也)¶
　　(王薨乃歸鄉里父㑹稽/太守橋欲嫁之誓不許)¶
御服沾霜露天衢長蓁棘金隠秋塵姿無人為帶飾玉¶
<pb:KR4c0062_WYG_005-10b>¶
堂歌聲寢芳林煙樹隔雲陽臺上歌鬼哭復何益鐵劒¶
常光光至兇威屢逼強梟噬母心犇厲索人魄相看兩¶
相泣淚下如波激寧用清酒為欲作黄泉客不說玉山¶
頽且無飲中色勉從天帝訴天上寡沈厄無處張繐帷¶
如何望松柏妾身晝團團君魂夜寂寂蛾眉自覺長頸¶
粉誰憐白矜持昭陽意不肯看南陌¶
　(說文梟不孝鳥也孟康註梟鳥噬母破鏡獸噬父疏/厲猖鬼也  黄泉客一作黄泉隔  繐帷䘮帷也)¶
　(布曰繐名昭/陽漢殿)¶
<pb:KR4c0062_WYG_005-11a>¶
　聽頴師琴歌¶
　　(韓昌黎亦/有此詩)¶
别浦雲歸桂花渚蜀國絃中雙鳯語芙蓉葉落秋鸞離¶
越王夜起逰天姥暗珮清臣敲水玉渡海蛾眉牽白鹿¶
誰看挾劒赴長橋誰看浸髮題春竹竺僧前立當吾門¶
梵宫真相眉稜尊古琴大軫長八尺嶧陽老樹非桐孫¶
涼館聞絃驚病客藥囊暫别龍鬚席請歌直請卿相歌¶
奉禮官卑復何益¶
<pb:KR4c0062_WYG_005-11b>¶
　(樂府有蜀國絃經天姥山名在越中謝靈運詩明燈/天姥岑  山海  云堂庭山出水玉水精也  周處)¶
　(斬長橋蛟一爾雅云大瑟謂之灑大琴謂之離註云/瑟長八尺  寸琴長三尺六寸六分  嵇康琴賦乃)¶
　(斷孫枝凖量所任孫枝取其實也老凡木皆岑實而/枝虚惟桐木至枝條愈實長吉言  樹非桐孫則非)¶
　(知琴者也東古樂府註云龍鬚草名亦名/縉雲草江  人以織席  直請一作當請)¶
　謡俗¶
上林蝴蝶小試伴漢家君飛向南城去誤落石榴裙脈¶
脈花滿樹翾翾燕遶雲出門不識路羞問陌頭人好¶
　(漢成帝時黄門倡歌云畫/黛方初月縫裙學石榴)¶
<pb:KR4c0062_WYG_005-12a>¶
　¶
　¶
　¶
　¶
　¶
　¶
　¶
　¶
<pb:KR4c0062_WYG_005-12b>¶
　¶
　¶
　¶
　¶
　¶
　¶
　¶
　箋註評㸃李長吉歌詩外集¶
